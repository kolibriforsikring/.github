# Kolibri: Vår Måte å Bygge På

Stacken er ikke vår identitet. Prinsippene er det. Vi bygger med enkle, forståelige verktøy – og med valg som gjør at teamet kan levere verdi raskt, uten å låse seg til leverandører eller kompliserte rammeverk.

***

### Enkelhet Er Styrke

Kompleksitet er en kostnad vi nekter å betale.  
Derfor bygger vi med **Go**, **htmx** og **Postgres** – enkelt, stabilt og uten unødvendig støy. Mindre kompleksitet gir mer fart. Med **Pulumi**, skrevet i Go, beskriver vi infrastrukturen vår på samme måte som applikasjonskoden. Ingen magi, ingen skjulte konfigurasjoner. Alle kan lese, forstå og endre. Transparent, forutsigbart, vårt.

### Pragmatikk Over Hype

Vi velger verktøy, ikke trender. Vi velger det som gjør oss raske og frie – ikke det som er på moten. Vi bruker tjenester i **GCP** og **Azure** for leveranse og skalerbarhet, men vi bygger våre applikasjoner plattformuavhengig. Noen bindinger er nødvendige for effektiv drift, men vi unngår lock-in der vi kan og holder stacken enkel og vår.

### Vi Bygger. Vi Eier

**De beste løsningene kommer ikke fra gode kravspesifikasjoner.** De skapes når vi samarbeider fra start – fra idé til ferdig produkt. Vi er ikke et bestillingsledd, vi er en del av produktet. Vi bygger det sammen. Vi eier resultatet.

### Frihet Er Målet

Frihet først, leverandør sist. Åpen kildekode er et middel, men frihet er målet. Vi vil ha kontroll på stacken vår, våre data og våre beslutninger.

Dette prinsippet gjennomsyrer også vår datastrategi: Vi unngår leverandørlåste datavarehus som setter opp "takstametere" for å leie våre egne data, en kostbar binding til én skyplattform. I stedet bruker vi åpne verktøy som **DuckDB** og **dbt** for å skape åpne data-produkter, renset for PII, og representert i standardisert **Parquet-format**. Distribusjonskanalene kan byttes ut uten å endre fundamentet.  

**Vi bygger et fundament som kan vare.**

